---
layout: post
title:  "BruCon 2019: Student CTF"
date:   2019-10-11 20:50:00 +0200
categories: brucon student ctf
---

De eerste challenge dit jaar was de Student CTF van BruCon. Normaal was het niet de bedoeling dat ik ging, maar ik hoorde van een kennis dat er nog een plekje vrij was in hun team waardoor ik dus meekon. Dit was dan ook meteen de eerste keer dat ik naar een CTF event ging. Tot op heden had ik het idee dat je niet naar dergelijke events kon gaan zonder groep, maar blijkbaar kan je je als enkeling toch inschrijven en word je ter plaatse met anderen samengezet. Iets dat ik in het achterhoofd kan houden voor later.

De Student CTF zelf was onder mijn verwachtingen: het internet was traag, viel meerdere keren uit waardoor we tijd verloren en de challenges waren niet erg toegankelijk voor nieuwelingen zoals mij. De enige vlag die ik vond, was die op de USB stick die we meekregen in onze 'Goodies Bag'. Voor de rest van de dag heb ik mij beziggehouden met Forensics challenges, zonder resultaat. Bij de anderen ging het wat vlotter, al deelden ze dezelfde mening als mij.

's Middags waren er ook broodjes voorzien, maar in typische Howest stijl was er iets verkeerd gegaan bij de levering waardoor we zelf onze lunch mochten gaan opzoeken in Gent-centrum. We waren ervan overtuigd dat we een goede maaltijd moesten hebben die ons in staat zou stellen om werkelijk iedereen van het scorebord te vegen, dus besloten we om naar McDonalds te gaan. 

Nadien hebben we ons nog eens op de challenges gegooid. Yarne ging los op de SQLi vragen die ons een pak punten opleverden, alleen was dat niet voldoende om een ticket te bemachtigen voor de BruCon dagen.

Al bij al was het een leuke dag, alleen jammer van de zaken die misliepen bij het begin van de CTF. Voor herhaling vatbaar? Misschien als alles een beetje beter georganiseerd is.

![Groep](/assets/group.jpg)
*Mijn groep van links naar rechts: mezelf, Dries, Yarne en Thomas*