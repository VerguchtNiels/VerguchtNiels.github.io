---
layout: post
title:  "Jekyll als site keuze: waarom?"
date:   2019-09-22 13:11:36 +0200
categories: jekyll
---
Voor deze module (vernoemd in de beschrijving) moeten we dus een website opstellen waar we al onze avonturen samenvatten. De keuze van hoe de website werd gemaakt, lag volledig in onze handen.

Zelf heb ik in het verleden al meerdere online website builders gebruikt en kon dus voor de gemakkelijkste weg gaan. Even surfen naar Wixx, accountje aanmaken, template kiezen, de content wat aanpassen en, hupsakee, hij staat online. Helaas (voor mezelf dan) zit ik niet zo in elkaar.

In de wegwijzer van de module kregen we een opsomming van mogelijkheden om een website aan te maken. Ergens daartussen stond `Jekyll`. 'Jekyll', zei ik, 'wat moet dat voorstellen?'. Als je me nog niet kent: onbekende dingen interesseren me enorm en soms maak ik er een hele studie van om te weten wat het precies is. Je kan het tijdverlies noemen, maar ik beschouw het als _kenniswinst_.

Dus ik even googlen wat Jekyll precies was. Een statische website generator dus die zonder database werkt en waarmee je met Markdown content toevoegt en die dan wordt omgezet naar HTML & CSS. Klinkt super cool, alleen leek de installatieprocedure nogal ingewikkeld en zeker omdat dit voor mij allemaal nieuw was, maar dit kon een leuke uitdaging worden!

En ziehier, na een paar uur gepruts en wat 'gekruide' commits staat hij online. Ja, het was wat zoekwerk, maar dat maakt het juist zo boeiend. Altijd met dezelfde tools werken, gaat ook wat vervelen na een tijd. Jekyll leek me de perfecte kans om mijn kennis van Git en Markdown wat op te frissen.

Je kan deze website dus beschouwen als een deel van de challenges die ik moet doen dit jaar. Ik heb er alvast veel zin in!

**- Niels**